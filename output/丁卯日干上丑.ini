丁卯日第七局干上丑
【丑】丁卯七局
  昼夜起课  
　　 　贵朱 后合 阴勾 玄龙
　 　　亥  子  丑  寅　 　　常空 朱贵 勾阴 阴勾　父 丁卯 常空
　　蛇蛇戌　 　  　 卯常空　　卯  酉  未  丑　　 财 癸酉 朱贵
　　朱贵酉　　   　 辰虎虎　　酉  卯  丑  丁　　 父 丁卯 常空
　 　　申  未  午  巳
　 　　合后 勾阴 龙玄 空常
※毕法分布：
　　　02.首尾相见始终宜.B.回环格
　　　06.六阴相继尽昏迷.A.六阴格
　　　15.脱上逢脱防虚诈.Ⅰ.昼贵
　　　25.金日逢丁凶祸动.A.火鬼蛇雀克宅格.昼
　　　38.闭口卦体两般推.Ⅶ.财作闭口或食神空亡
　　　46.贵人差迭事参差.昼贵在干前
　　　46.贵人差迭事参差.夜贵在干前
　　　64.夫妇芜淫各有私.A.真解离卦
　　　86.将逢内战所谋危.昼
　　　86.将逢内战所谋危.夜

　　课体：反吟，三交，二烦，斫轮。
　　课义：满地皆丁，岂容少停，夏昼火厄，贵财夜迎。
　　解曰：课传四卯皆丁，其动非细。况兼反吟冲动，岂容少停也。夏火旺之时，昼占酉为火鬼，乘朱雀以克宅，主有火灾。夜占则酉为天乙，定得贵人之财也。又支干上神，互克干支，亦名芜淫。今干克支上神，为真解离卦，或夫妇行年，又值此者尤的。支上癸酉，为财遁鬼格，又为财作闭口格。
　　断曰：此无依之卦，亦曰斫轮。传见卯酉，和而未和，反覆蹉跎，君子贞吉。若勉强而成，毕竟损多益少。故合者则为任重致远，有迁除之喜，否则虽动无益，有疑莫决矣。惟利反覆旧事，或改换门户，以应其兆。
　　天时：忽阴忽晴，多早。家宅：主门户破坏，夏占防火灾，又主夫妻反目，阴人不宁。婚姻：有刑克，不宜。胎产：防堕或病，瘖哑。功名：大利，昼占主考试之官，夜占奉朝命召对，宜迟发。求财：财出贵人，难于启齿。疾病：反覆未宁，或患口痢，或咽喉肿塞，或痰厥，不纳饮食。失脱：远去，难寻。出行：宜从陆，利西方。行人：在路，复展转他处。争讼：闭门结讼，各投势要。兵战：互有伤损，坚守为宜。
　　毕法云：夫妇芜淫各有私。课经云：火鬼乘蛇雀克宅，主家中火灾。火鬼者，春午、夏酉、秋子、冬卯是也。如夏占此课，酉加卯昼将，乘雀克宅，须以井底泥涂灶禳之。

